Esercizio: Gestione di una libreria con array bidimensionali

Descrizione:
Scrivi un programma in C++ che utilizza un array bidimensionale per rappresentare una libreria. 
Ogni riga dell'array rappresenta uno scaffale e ogni colonna rappresenta una posizione per un libro su quello scaffale. 

Il programma deve permettere di:

1. Inizializzare la libreria con un numero specifico deciso con delle costanti per gli scaffali e posizioni per scaffale.
2. Aggiungere un libro in una posizione specifica.
3. Rimuovere un libro da una posizione specifica.
4. Visualizzare lo stato attuale della libreria.
5. Deve essere in un do-while (se inserisco x esco dal programma) con dentro uno switch case per permettere la scelta

Suggerimenti:
- Utilizza una matrice di stringhe per rappresentare i libri nella libreria.
- Inizializza tutte le posizioni della matrice con una stringa vuota o un valore che indica che la posizione è vuota.
- Implementa funzioni separate per aggiungere, rimuovere e visualizzare i libri.

Descrizione delle funzioni:

1. void inizializzaLibreria(string libreria[num_righe][num_colonne]):
   - Inizializza la matrice della libreria con il numero specificato di scaffali e posizioni per scaffale.
   - Imposta tutte le posizioni inizialmente come vuote.

2. void aggiungiLibro(string libreria[num_righe][num_colonne], int numScaffale,int numPosizione, string libro):
   - Aggiunge un libro nella posizione specificata della libreria.
   - Controlla se la posizione è valida e se è vuota prima di aggiungere il libro.

3. void rimuoviLibro(string libreria[num_righe][num_colonne], int numScaffale,int numPosizione):
   - Rimuove un libro dalla posizione specificata della libreria.
   - Controlla se la posizione è valida e se contiene un libro prima di rimuoverlo.

4. void stampaLibreria(string libreria[num_righe][num_colonne]):
   - Visualizza lo stato attuale della libreria.
   - Stampa la matrice della libreria mostrando i libri presenti in ogni posizione.
